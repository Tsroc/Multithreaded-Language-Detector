Mezolit döwründe haýwanat özgermegi bilen, haýwanlary gabap awlamaklygyñ ähmiýeti gaçypdyr. Indi haýwanlary ok – ýaý bilen ýekelikde awlapdyrlar. Gereginden artyk awlanan ýaraly ýa-da çaga haýwanlary eldekileşdirmek pikiri ýüze çykypdyr. Ilkinji eldeki bolan haýwan itdir. Ony ilki et üçin , soñra aw, goragçy hökmünde peýdalanypdyrlar. Mezolit döwrüniñ ýaşaýyş jaýlary paleolit döwründäkiden kiçi bolupdyr. Bu döwrüñ ýadygärlikleri köp medeni gatlakly bolupdyr. Awçylar bir ýaşan ýerine birnäçe gezek gaýdyp gelipdirler. Täze ýaragyñ peýda bolmagy we aw usulynyñ üýtgemegi bilen bir ýerde uzak ýaşamak mümkin bolmandyr. Awçylaryñ uly bolmadyk topary awyñ gözleginde aýlanyp ýöräpdirler. Iýmit gözlegindäki adamlar buzdan boşan ýerlere göçüpdirler. Gysga wagtyñ içinde adamlar Pribaltikany, Şatlandiýany, Skandinawiýany, Demirgazyk Buzly ummanyñ kenarlarynyñ bir bölegini , Amerikany, Awstraliýany özleşdiripdirler.